# progtech2
course at ELTE IK

Harry Potter   

Roxfortban a felvett varázsló ifjoncokat a Teszlek Süveg osztotta be az iskola 4 házának (Griffendél, Hugrabug, Hollóhát, Mardekár) egyikébe, azonban a hosszú évek során szegény süveg elkopott. Albus Dumbledor-nak új megoldást kellett találnia a diákok elhelyezésének és számontartásának a biztosítására, továbbá fel szeretné jegyezni a környéken élő ismert lényeket is. 2 nap tanakodás után felkérte Pomona Bimba professzort, hogy termesszen mágikus babot (NetBeans), melyet felhasználva létrejöhet a mágiaügyi nyilvántartó rendszer. Dumbledor a történtek után felkért téged, hogy készítsd el az alkalmazást. Minimum elvárásai a programmal kapcsolatban:  
• Legyenek megtekinthetőek a házak, tanulók, a lények és a jellemek.  
• Legyen lehetősége új ház felvitelére a ház nevének és címerének megadásával. (Az iskola bővülhet új házakkal.)  
• Legyen lehetősége új tanulók felvételére a tanuló nevének és életkorának megadásával. Fontos, hogy egy tanuló tartozhat valamelyik házhoz!  
• Legyen lehetőségünk új lény felvitelére a lény nevének megadásával.  
• Minden lényről és tanulóról számon tartjuk, hogy milyen a jelleme. A jellem lehet törvényes jó, semleges vagy kaotikus gonosz. Új lények és tanulók esetén tegyük fel, hogy mindenki semleges. A jellemet lehessen bővíteni.  
• A tanulókról tudjuk, hogy a nevük nem változhat meg. A jellemek elnevezése sem változhat. A házak esetén csak a házhoz tartozó tanulók száma változhat, azonban ez a mező sem szerkeszthető felhasználói interakcióval. A lények esetében számon tartunk egy első találkozási dátumot is, melyet csak abban az esetben lehet szerkeszteni, ha még nem volt töltött.  
• Legyen lehetőségünk szűrni tanulókra és lényekre a nevük alapján. A felületen nem szükséges megjeleníteni az azonosítókat.  
Az adatbázisban az alábbi adatokat tároljuk el (ezek még nem feltétlenül a fizikai adattáblák):  
• ház (név, címer, tanulók száma)  
• jellem (megnevezés)  
• tanuló (név, életkor, jellem)  
• lény (név, első találkozás dátuma, jelleme)  

Az adatbázis tervezésénél ügyelj az adatbázis táblák normalizálására!
